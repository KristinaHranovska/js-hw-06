# Завдання 1

Напиши скрипт, який:

<ol>
<li>Порахує і виведе в консоль кількість категорій в ul#categories, тобто елементів li.item.</li>
<li>Для кожного элемента li.item у списку ul#categories, знайде і виведе в консоль текст заголовку елемента (тегу h2) і кількість елементів в категорії (усіх li, вкладених в нього).</li>
</ol>

Для виконання цього завдання потрібно використати метод forEach() і властивості навігації по DOM.

# Завдання 2

Напиши скрипт, який для кожного елемента масиву ingredients:

<ol>
<li>Створить окремий елемент li. Обов'язково використовуй метод document.createElement().</li>
<li>Додасть назву інгредієнта як його текстовий вміст.</li>
<li>Додасть елементу клас item.</li>
<li>Після чого, вставить усі li за одну операцію у список ul#ingredients.</li>
</ol>

# Завдання 3

Використовуй масив об'єктів images для створення елементів img, вкладених в li. Для створення розмітки використовуй шаблонні рядки і метод insertAdjacentHTML().

<ul>
<li>Усі елементи галереї повинні додаватися в DOM за одну операцію додавання.</li>
<li>Додай мінімальне оформлення галереї флексбоксами або грідами через CSS класи.</li>
</ul>

# Завдання 4

Лічильник складається зі спану і кнопок, які по кліку повинні збільшувати і зменшувати його значення на одиницю.

<ul>
<li>Створи змінну counterValue, в якій буде зберігатися поточне значення лічильника та ініціалізуй її значенням 0.</li>
<li>Додай слухачів кліків до кнопок, всередині яких збільшуй або зменшуй значення лічильника.</li>
<li>Оновлюй інтерфейс новим значенням змінної counterValue.</li>
</ul>

# Завдання 5

Напиши скрипт, який під час набору тексту в інпуті input#name-input (подія input), підставляє його поточне значення в span#name-output. Якщо інпут порожній, у спані повинен відображатися рядок "Anonymous".

# Завдання 6

Напиши скрипт, який під час втрати фокусу на інпуті (подія blur), перевіряє його вміст щодо правильної кількості введених символів.

<ul>
<li>Яка кількість символів повинна бути в інпуті, зазначається в його атрибуті data-length.</li>
<li>Якщо введена правильна кількість символів, то border інпуту стає зеленим, якщо неправильна кількість - червоним</li>
</ul>

Для додавання стилів використовуй CSS-класи valid і invalid, які ми вже додали у вихідні файли завдання.

# Завдання 7

Напиши скрипт, який реагує на зміну значення input#font-size-control (подія input) і змінює інлайн-стиль span#text, оновлюючи властивість font-size. В результаті, перетягуючи повзунок, буде змінюватися розмір тексту.

# Завдання 8

Напиши скрипт управління формою логіна.

<ol>
<li>Обробка відправлення форми form.login-form повинна відбуватися відповідно до події submit.</li>
<li>Під час відправлення форми сторінка не повинна перезавантажуватися.</li>
<li>Якщо у формі є незаповнені поля, виводь alert з попередженням про те, що всі поля повинні бути заповнені.</li>
<li>Якщо користувач заповнив усі поля і відправив форму, збери значення полів в об'єкт, де ім'я поля буде ім'ям властивості, а значення поля - значенням властивості. Для доступу до елементів форми використовуй властивість elements.</li>
<li>Виведи об'єкт із введеними даними в консоль і очисти значення полів форми методом reset.</li>
</ol>

# Завдання 9

Напиши скрипт, який змінює кольори фону елемента body через інлайн-стиль по кліку на button.change-color і виводить значення кольору в span.color.

Для генерування випадкового кольору використовуй функцію getRandomHexColor.

# Завдання 10 (виконувати не обов'язково)

Напиши скрипт створення і очищення колекції елементів. Користувач вводить кількість елементів в input і натискає кнопку Створити, після чого рендериться колекція. Натисненням на кнопку Очистити, колекція елементів очищається.

Створи функцію createBoxes(amount), яка приймає один параметр - число. Функція створює стільки div, скільки вказано в amount і додає їх у div#boxes.

<ol>
<li>Розміри найпершого div - 30px на 30px.</li>
<li>Кожен елемент після першого повинен бути ширшим і вищим від попереднього на 10px.</li>
<li>Всі елементи повинні мати випадковий колір фону у форматі HEX. Використовуй готову функцію getRandomHexColor для отримання кольору.</li>
</ol>

Створи функцію destroyBoxes(), яка очищає вміст div#boxes, у такий спосіб видаляючи всі створені елементи.
